<section class="contract">
    <div class="inner">
        <h1 class="main__title">Публічний договір</h1>
        <p>1. Визначення і терміни
            «Публічна оферта» – пропозиція Підприємства, адресована будь-якій фізичній особі у відповідності зі ст. 641
            ЦК України, укласти з ним договір про надання електроних комунікаційних послуг, що містяться в публічній
            оферті.
            «Договір» – правочин про надання та отримання електроних комунікаційних послуг, укладений між Підприємством
            і Абонентом на умовах Приєднання (ст. 634 ЦК України) в момент акцепту Абонентом умов (далі – Договір). Його
            копія постійно знаходиться на WWW сервері Підприємства www.fregat.com, а також у куточках споживачів
            Абонентських відділів Підприємства. Сторони згодні, що будь-які письмові версії Договору та Прейскуранту є
            актуальними тільки до подальшої зміни їх умов.
            «Абонент» – кінцевий користувач, який отримує електронні комунікаційні послуги на умовах договору,
            укладеного з постачальником електронних комунікаційних послуг.
            «Акцепт» – повна і безумовна згода потенційного Абонента на укладення Договору на умовах, визначених
            публічною офертою. Будь-яка з наступних дій вважається акцептом (укладанням) цього договору публічної оферти
            з боку потенційного Абонента:
            оплата Послуг Провайдера в порядку, регламентованому відповідними Правилами Провайдера в залежності від типу
            підключення (підключення на умовах акції, підключення на стандартних умовах);
            письмове (в т. ч в електронній формі засобами електронної пошти) повідомлення Абонента про прийняття умов
            цього Договору на адресу електронної пошти, зазначену на сайті fregat.com або на поштову адресу Провайдера.
            «Абонентна плата» – фіксований платіж, який може встановлювати постачальник електронних комунікаційних
            послуг для абонента за доступ на постійній основі до електронних комунікаційних послуг незалежно від факту
            їх отримання.
            «Кінцеве обладнання» – обладнання, призначене для з’єднання з кінцевим пунктом електронної комунікаційної
            мережі з метою забезпечення доступу до електронних комунікаційних послуг; (комп’ютер, модем, телеприймач,
            тощо);
            «Підключення (відключення)» – з’єднання (від’єднання) кінцевого обладнання або абонентського вводу до (від)
            електроної комунікаційної мережі;
            «Пункт закінчення електроної комунікаційної мережі» – місце стику (з’єднання) електроної комунікаційної
            мережі та кінцевого обладнання;
            «електронна комунікаційна мережа — комплекс технічних засобів електронних комунікацій та споруд, призначених
            для надання електронних комунікаційних послуг;
            «Електронна комунікаційна послуга (послуга)» – продукт діяльності Провайдера, спрямований на задоволення
            потреб споживачів у сфері електроних комунікацій;
            «Послуги доступу» — послуги для здійснення персонального ТСР/ІР доступу в мережу з можливістю доступу в
            Інтернет на основі розподіленої мережі передачі даних Провайдера.
            «мережа Інтернет (Інтернет)» — глобальна електронна комунікаційна мережа, що призначена для передачі даних
            та складається з фізично та логічно взаємоз’єднаних окремих електронних комунікаційних мереж, взаємодія яких
            базується на використанні єдиного адресного простору та на використанні інтернет-протоколів, визначених
            міжнародними стандартами;
            «Персональний платіжний код (ППК)» – спеціальний набір символів, що присвоюється
            Провайдером Абонентові під час укладання Договору, за допомогою ППК Абонент може здійснювати оплату послуг.
            «тарифний план/пакет послуг — запропонована кінцевому користувачу постачальником електронних комунікаційних
            послуг пропозиція, щодо вартості, умов та обсягу надання певних електронних комунікаційних послуг.
            «Час дії Пакету послуг»/Розрахунковий період — 1 (один) календарний місяць, що обчислюється з першого по
            останнє число такого календарного місяця, на який розповсюджується дія цього Пакету.
            «Сторінка статистики» — спеціальна інформаційна сторінка, особиста для кожного Абонента, що підключений та
            користується електроними комунікаційними послугами, яка містить статистичну і особисту інформацію Абонента.
            2. Предмет договору
            2.1. Предметом цього Договору є надання Підприємством Абоненту на оплатній основі електроних комунікаційних
            послуг, а саме послуг доступу до мережі Інтернет, за адресою підключення Абонента, згідно обраного останнім
            Пакету послуг, у відповідності до умов цього Договору та норм чинного законодавства України (надалі –
            Послуги).
            2.2. Абонент користується послугами Підприємства і оплачує їх у повному обсязі у відповідності до
            встановлених Підприємством тарифів, в порядку, регламентованому цим договором.
            2.3. Підприємство доводить до відома, що його включено до Реєстру Операторів, Провайдерів телекомунікацій.
            3. Права та обов’язки сторін
            3.1. Підприємство зобов’язується:
            3.1.1. Надавати Абонентові Послуги, вказані в пункті 2.1. Договору, у відповідності до умов цього Договору,
            Закону України «Про електроні комунікації», та інших нормативно-правових актів України, а також із
            дотриманням встановлених значень показників якості, затверджених нормами законодавства України.
            3.1.2. Надавати Абонентові додаткові самостійні послуги у разі їх замовлення останнім. Сторони визначили, що
            надання додаткових самостійних послуг здійснюється Підприємством із правом делегування права надання таких
            послуг, за власним волевиявленням та вибором, без погодження із Абонентом, третім особам. У такому випадку
            Підприємство несе відповідальність перед абонентом за своєчасність та якість наданих третьою особою
            додаткових самостійних послуг.
            3.1.3. Проводити перерахунок абонентської плати у випадках, передбачених нормами чинного законодавства
            України.
            3.1.4. Забезпечити консультаційно – інформаційну і технічну підтримку Абонента з питань надання та отримання
            послуг відповідно до вимог актів законодавства, по електронній пошті, за телефонами служби технічної
            підтримки Підприємства.
            3.1.5. Забезпечити належну якість послуг, вживати заходи для усунення причин зниження їх якості.
            3.1.6. Публікувати всі доповнення і зміни до тарифів на послуги, діючих Пакетів послуг та умов їх надання,
            не менше, ніж за 7 календарних днів до початку їх вступу в дію, на сайті Провайдера www.fregat.com та/або
            через засоби масової інформації, шляхом смс-інформування Абонентів, а також у вигляді надіслання
            відповідного інформаційного повідомлення до особистого кабінету Абонента. Провайдер не несе відповідальність
            в разі повідомлення Абонентом не актуального номеру контактного телефону та/або неповідомлення останнім про
            зміну своїх контактних даних.
            3.1.7. У разі подання Абонентом заявки Провайдеру, щодо пошкодження електроної комунікаційної мережі, яке
            унеможливило доступ Абонента до послуги або знизило до неприпустимих значень показники якості і протягом
            однієї доби Провайдером не буде усунуто пошкодження абонентна плата за весь період пошкодження не
            нараховується, а Провайдер у разі не усунення пошкодження протягом п’яти діб із зафіксованого моменту
            подання абонентом відповідної заявки, сплачує Абоненту штраф у розмірі 25 відсотків добової абонентної плати
            за кожну добу перевищення цього терміну, але не більше ніж за три місяці.
            3.1.8. У разі подання Абонентом заявки Провайдеру, щодо пошкодження електроної комунікаційної мережі в межах
            приватного житлового приміщення за адресою надання послуг, пошкодження усувається Провайдером за рахунок
            Абонента.
            3.1.9. Розглядати скарги та заяви Абонента у терміни, передбачені нормами чинного законодавства України та
            інформувати його про результати розгляду.
            3.1.10. Надавати вичерпну інформацію про тарифи на послуги, та забезпечувати правильність їх застосування
            під час розрахунку платежів за послуги.
            3.1.11. Попереджати Абонента про скорочення переліку послуг, припинення надання послуг, відключення їх
            кінцевого обладнання у випадках і порядку, встановлених Правилами та іншими нормами законодавства України, а
            також цим договором.
            3.1.12. Вести облік обсягу та вартості наданих Абоненту послуг.
            3.1.13. Попереджати Абонента про припинення діяльності із надання електроних комунікаційних послуг у строк,
            не менший, ніж три місяці до такого припинення.
            3.1.14. Припинити надання електроних комунікаційних послуг в разі отримання заяви Абонента щодо цього, в
            строк, що не перевищує семи днів з дати отримання такої заяви, якщо більший строк не вказаний у заяві.

            3.2. Підприємство має право:
            3.2.1. Самостійно встановлювати, переглядати та змінювати тарифи на пакети послуг, що надаються, на умовах,
            визначених цим договором та нормами законодавства України.
            3.2.2. В односторонньому порядку переглядати (змінювати) цей договір, з повідомленням Абонента через
            публікацію таких змін на сайті Провайдера www.fregat.com не менше, ніж за 7 (сім) календарних днів до
            набуття чинності таких змін (доповнень).
            3.2.3. Припиняти/призупиняти надання Абонентові послуг, попередивши його про це через особистий кабінет, за
            умови порушення ним умов Договору, в тому числі й у разі відсутності своєчасної оплати послуг абонентом.
            Поновлення надання послуг здійснюється після повного усунення порушень з боку Абонента у строк, що не
            перевищує 2-х робочих днів з дати такого усунення.
            3.2.4. Вимагати відшкодування збитків, що виникли у зв’язку з використанням Абонентом несертифкованого
            обладнання або неліцензійного програмного забезпечення.
            3.2.5. Самостійно змінювати кількість, найменування та характеристики Пакетів послуг на Інтернет.
            3.2.6. Не здійснювати підключення або відключити кінцеве обладнання Абонента у разі відсутності
            документального підтвердження його відповідності вимогам нормативних документів у сфері електроних
            комунікацій, а також в інших випадках, визначених законодавством.
            3.2.7. В порядку, встановленому законодавством, тимчасово припиняти надання послуг у зв’язку із проведенням
            ремонтних, профілактичних чи інших робіт. Строки проведення таких робіт, повинні відповідати вимогам
            законодавства України.
            3.3. Абонент зобов’язується:
            3.3.1. Перед укладанням договору ознайомитися з його умовами та тарифами на Пакети послуг, видами та
            характеристиками Пакетів послуг. Укладанням договору Абонент засвідчує, що йому зрозумілі і він згоден
            дотримуватися і виконувати всі умови Договору та вимоги чинного законодавства у сфері електроних комунікацій
            протягом всього терміну його дії.
            3.3.2. Перевіряти інформацію, що стосується умов Договору, тарифів в абонентських відділах та/або на сайті
            Провайдера www.fregat.com, а також у особистому кабiнетi користувача за адресою info.fregat.net, не рідше
            одного разу на 5 (п’ять) календарних днів. У разі порушення даного обов’язку Абонент самостійно несе ризик
            несприятливих для нього змін.
            3.3.3. Своєчасно проводити оплату послуг Підприємства відповідно до діючих тарифів за обраний Пакет послуг.
        </p>
    </div>
</section>